# Beadando-Komplex

Egy in.txt állomány egy 30 napos hónap pizzarendeléseinek adatait tartalmazza maximum 1000 sorban. Sajnos a futárok hanyagok, emiatt nincsenek időrendben rögzítve az adatok. Egy rendelés egy sorban szerepel a következő szabály szerint: futársorszáma dátum db fajta db fajta db fajta db fajta....., az adatok szóközzel vannak elválasztva. A futár sorszáma egyjegyű pozitív szám, a dátum 1-től 30-ig terjedhet, a db 1-től 9-ig terjedhet, a fajta lehet A, B, C,... F. Egy sorban mindegyik fajta maximum egyszer szerepelhet. Tehát pl. egy sor lehet a következő: 3 12 4 B 3 C 9 F 2 A. Ez a következőt jelenti: A hármas számú futár 12-én kiszállított 4 db. B, 3 db. C, 9 db. F, 2 db. A típusú pizzát.

Az in.txt önállóan, a fentiek szerint tetszés szerinti tartalommal létrehozható.

A program válaszolja meg a következő kérdéseket:

1. Melyik típusú pizzából szállítottak ki legtöbbet elsején?
2. Hány pizzát szállítottak ki összesen elsején?
3. Melyik futár szállította ki a legtöbb pizzát a hónapban?
4. Hanyadikán szállították ki a legkevesebb pizzát a hónapban?
5. Melyik típusú pizza volt a legkelendőbb a hónap során?
6. Az "A" típusú pizza 1000, a "B" 1100, ..., az "F" típusú 1500 Ft-ba kerül.
Hányas számú futár szedte be a legtöbb pénzt a hónapban?
7. Melyik futár dolgozott a legtöbb napon a hónap során?
8. Írassa ki csökkenő sorrendben az első 4 legeredményesebb nap bevételeit.
9. Hány pizzát szállítottak ki összesen a hónap során?
10. Kérje be egy nap sorszámát, majd írassa ki, hogy aznap mely típusú pizzából nem rendeltek egy darabot sem!
